## 1.Áttekintés

A rendszer egy online kvíz felületet valósít meg ahol a felhasználók különböző témájú kérdésekkel rendelkező versenyszerű kvíz feladatsorokban mérhetik össze tudásukat. Felület lehetőséget biztosít saját készítésű kvíz kérdések létrehozására vagy már meglévő, előre genereált kérdésekből is válogathat a felhasználó saját kvízének létrehozásához. A projekthez egy webes keretrendszert szeretnék alkalmazni a gyorsabb és hatékonyabb fejlesztés érdekében. A felhasználóknak lehetőségük van mérföldkövek eléréséhez. Minél több kvízben vesz részt egy felhasználó, valamint minél eredményesebb teljesít egy adott versenyben, annál több pontot fog elérni és ez alapján old fel különböző mérföldköveket. Ezek a mérföldkövek további addikciókat fog feloldani a felhasználó számára. Természetesen kell egy pontozási rendszer amivel ez megvalósítható. A projektben elengedhetetlen a cross-platform megoldás, hiszen fontos, hogy ne csak számítógépről, hanem például mobilról is betudjanak kapcsolódni a felhasználók a kvíz versenyekbe. A rendszer karbantartása miatt kell egy admin felhasználó aki bővebb jogkörrel rendelkezik az esetleges problémák megoldásának érdekében.

## 2. Jelenlegi helyzet

 Az alap koncepció a jelenleg kialakult digitális oktatás helyzetét hivatott segíteni. Szeretnénk megkönnyebíteni az online oktatás menetét ezzel a projekttel, hogy a gyerekek játékosabb, izgalmasabb valamint sokkal korszerűbb környezetben mérjék össze tudásukat, vagy éppen bővítsék azt. Előfordulhat egyes iskolában az, hogy a digitális oktatásra való átállás nem elég hatékony és a diákok nem veszik azt komolyan, nem foglalkoznak vele és ez tudásuk rovására megy. Tegyük fel, hogy vannak olyan tanárok akik nem tartanak órákat csak egy e-mailben kiküldik az adott órára felírt tananyagot. A diák megkapja de nem csinál vele semmit, nem foglalkozik vele. A rendszer lehetővé teszi, a diákok tudásának felmérését. A tanár készíthet egy teszt kvízt amiben a múlt órai anyagból tesz fel kérdéseket és a diákoknak ezekre kell válaszolniuk. Ezzel ösztönözhetjük a gyerekeket, hogy foglalkozzanak az adott órára kiírt anyaggal. Természetesen ennek a rendszernek játékosnak kell lennie, nem szabad hogy a diák azt érezze hogy bele van kényszerítve. A tanárok előtt pedig egy új lehetőséget biztosít az értékelésre, hiszen a rendszer pontozni fogja a diákok teljesítményét. Természetesen nem csak ezt a réteget célozzuk meg a rendszerrel, hiszen más formában is hasznosítani lehet a projektet. Akár versenyek szervezésére vagy szimplán egy baráti összejövetel alkalmával kisebb játékot is megvalósíthatunk vele, főleg hogy a projekt closs-platform támogatással rendelkezik.